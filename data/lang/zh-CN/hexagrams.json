{
    "乾": {
        "guaText": "乾：元亨利贞。",
        "explanation": "大哉乾元，万物资始，乃统天。云行雨施，品物流形。大明终始，六位时成，时乘六龙以御天。乾道变化，各正性命，保合大和，乃利贞。首出庶物，万国咸宁。",
        "yaoTexts": [
            {"position": "初九", "text": "潜龙勿用。"},
            {"position": "九二", "text": "见龙在田，利见大人。"},
            {"position": "九三", "text": "君子终日乾乾，夕惕若，厉，无咎。"},
            {"position": "九四", "text": "或跃在渊，无咎。"},
            {"position": "九五", "text": "飞龙在天，利见大人。"},
            {"position": "上九", "text": "亢龙有悔。"}
        ]
    },
    "坤": {
        "guaText": "坤：元亨，利牝马之贞。君子有攸往，先迷后得主，利西南得朋，东北丧朋。安贞吉。",
        "explanation": "至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子攸行，先迷失道，后顺得常。西南得朋，乃与类行；东北丧朋，乃终有庆。安贞之吉，应地无疆。",
        "yaoTexts": [
            {"position": "初六", "text": "履霜，坚冰至。"},
            {"position": "六二", "text": "直，方，大，不习无不利。"},
            {"position": "六三", "text": "含章可贞。或从王事，无成有终。"},
            {"position": "六四", "text": "括囊，无咎无誉。"},
            {"position": "六五", "text": "黄裳，元吉。"},
            {"position": "上六", "text": "龙战于野，其血玄黄。"}
        ]
    },
    "屯": {
        "guaText": "屯：元亨利贞，勿用有攸往，利建侯。",
        "explanation": "屯，刚柔始交而难生，动乎险中，大亨贞。雷雨之动满盈，天造草昧，宜建侯而不宁。",
        "yaoTexts": [
            {"position": "初九", "text": "磐桓，利居贞，利建侯。"},
            {"position": "六二", "text": "屯如邅如，乘马班如。匪寇婚媾，女子贞不字，十年乃字。"},
            {"position": "六三", "text": "即鹿无虞，惟入于林中，君子几不如舍，往吝。"},
            {"position": "六四", "text": "乘马班如，求婚媾，往吉无不利。"},
            {"position": "九五", "text": "屯其膏，小贞吉，大贞凶。"},
            {"position": "上六", "text": "乘马班如，泣血涟如。"}
        ]
    },
    "蒙": {
        "guaText": "蒙：亨。匪我求童蒙，童蒙求我。初筮告，再三渎，渎则不告。利贞。",
        "explanation": "蒙，山下有险，险而止，蒙。蒙亨，以亨行时中也。匪我求童蒙，童蒙求我，志应也。初筮告，以刚中也。再三渎，渎则不告，渎蒙也。蒙以养正，圣功也。",
        "yaoTexts": [
            {"position": "初六", "text": "发蒙，利用刑人，用说桎梏，以往吝。"},
            {"position": "九二", "text": "包蒙吉。纳妇吉。子克家。"},
            {"position": "六三", "text": "勿用取女，见金夫，不有躬，无攸利。"},
            {"position": "六四", "text": "困蒙，吝。"},
            {"position": "六五", "text": "童蒙，吉。"},
            {"position": "上九", "text": "击蒙，不利为寇，利御寇。"}
        ]
    },
    "需": {
        "guaText": "需：有孚，光亨，贞吉。利涉大川。",
        "explanation": "需，须也。险在前也，刚健而不陷，其义不困穷矣。需有孚，光亨，贞吉，位乎天位，以正中也。利涉大川，往有功也。",
        "yaoTexts": [
            {"position": "初九", "text": "需于郊。利用恒，无咎。"},
            {"position": "九二", "text": "需于沙。小有言，终吉。"},
            {"position": "九三", "text": "需于泥，致寇至。"},
            {"position": "六四", "text": "需于血，出自穴。"},
            {"position": "九五", "text": "需于酒食，贞吉。"},
            {"position": "上六", "text": "入于穴，有不速之客三人来，敬之终吉。"}
        ]
    },
    "讼": {
        "guaText": "讼：有孚，窒惕，中吉，终凶。利见大人，不利涉大川。",
        "explanation": "讼，上刚下险，险而健，讼。讼有孚窒惕，中吉，刚来而得中也。终凶，讼不可成也。利见大人，尚中正也。不利涉大川，入于渊也。",
        "yaoTexts": [
            {"position": "初六", "text": "不永所事，小有言，终吉。"},
            {"position": "九二", "text": "不克讼，归而逋，其邑人三百户，无眚。"},
            {"position": "六三", "text": "食旧德，贞厉，终吉，或从王事，无成。"},
            {"position": "九四", "text": "不克讼，复即命，渝安贞，吉。"},
            {"position": "九五", "text": "讼元吉。"},
            {"position": "上九", "text": "或锡之鞶带，终朝三褫之。"}
        ]
    },
    "师": {
        "guaText": "师：贞，丈人吉，无咎。",
        "explanation": "师，众也，贞正也。能以众正，可以王矣。刚中而应，行险而顺，以此毒天下，而民从之，吉又何咎矣。",
        "yaoTexts": [
            {"position": "初六", "text": "师出以律，否臧凶。"},
            {"position": "九二", "text": "在师中吉，无咎，王三锡命。"},
            {"position": "六三", "text": "师或舆尸，凶。"},
            {"position": "六四", "text": "师左次，无咎。"},
            {"position": "六五", "text": "田有禽，利执言，无咎。长子帅师，弟子舆尸，贞凶。"},
            {"position": "上六", "text": "大君有命，开国承家，小人勿用。"}
        ]
    },
    "比": {
        "guaText": "比：吉。原筮，元永贞，无咎。不宁方来，后夫凶。",
        "explanation": "比，吉也，比，辅也，下顺从也。原筮元永贞，无咎，以刚中也。不宁方来，上下应也。后夫凶，其道穷也。",
        "yaoTexts": [
            {"position": "初六", "text": "有孚比之，无咎。有孚盈缶，终来有它，吉。"},
            {"position": "六二", "text": "比之自内，贞吉。"},
            {"position": "六三", "text": "比之匪人。"},
            {"position": "六四", "text": "外比之，贞吉。"},
            {"position": "九五", "text": "显比，王用三驱，失前禽。邑人不诫，吉。"},
            {"position": "上六", "text": "比之无首，凶。"}
        ]
    },
    "小畜": {
        "guaText": "小畜：亨。密云不雨，自我西郊。",
        "explanation": "小畜，柔得位而上下应之，曰小畜。健而巽，刚中而志行，乃亨。密云不雨，尚往也。自我西郊，施未行也。",
        "yaoTexts": [
            {"position": "初九", "text": "复自道，何其咎，吉。"},
            {"position": "九二", "text": "牵复，吉。"},
            {"position": "九三", "text": "舆说辐，夫妻反目。"},
            {"position": "六四", "text": "有孚，血去惕出，无咎。"},
            {"position": "九五", "text": "有孚挛如，富以其邻。"},
            {"position": "上九", "text": "既雨既处，尚德载，妇贞厉。月几望，君子征凶。"}
        ]
    },
    "履": {
        "guaText": "履：履虎尾，不咥人，亨。",
        "explanation": "履，柔履刚也。说而应乎乾，是以履虎尾，不咥人，亨。刚中正，履帝位而不疚，光明也。",
        "yaoTexts": [
            {"position": "初九", "text": "素履，往无咎。"},
            {"position": "九二", "text": "履道坦坦，幽人贞吉。"},
            {"position": "六三", "text": "眇能视，跛能履，履虎尾，咥人，凶。武人为于大君。"},
            {"position": "九四", "text": "履虎尾，愬愬终吉。"},
            {"position": "九五", "text": "夬履，贞厉。"},
            {"position": "上九", "text": "视履考祥，其旋元吉。"}
        ]
    },
    "泰": {
        "guaText": "泰：小往大来，吉亨。",
        "explanation": "泰，小往大来，吉亨。则是天地交而万物通也，上下交而其志同也。内阳而外阴，内健而外顺，内君子而外小人，君子道长，小人道消也。",
        "yaoTexts": [
            {"position": "初九", "text": "拔茅茹，以其汇，征吉。"},
            {"position": "九二", "text": "包荒，用冯河，不遐遗，朋亡，得尚于中行。"},
            {"position": "九三", "text": "无平不陂，无往不复，艰贞无咎。勿恤其孚，于食有福。"},
            {"position": "六四", "text": "翩翩，不富以其邻，不戒以孚。"},
            {"position": "六五", "text": "帝乙归妹，以祉元吉。"},
            {"position": "上六", "text": "城复于隍，勿用师。自邑告命，贞吝。"}
        ]
    },
    "否": {
        "guaText": "否：否之匪人，不利君子贞，大往小来。",
        "explanation": "否之匪人，不利君子贞。大往小来，则是天地不交而万物不通也；上下不交，而天下无邦也。内阴而外阳，内柔而外刚，内小人而外君子，小人道长，君子道消也。",
        "yaoTexts": [
            {"position": "初六", "text": "拔茅茹，以其汇，贞吉亨。"},
            {"position": "六二", "text": "包承。小人吉，大人否亨。"},
            {"position": "六三", "text": "包羞。"},
            {"position": "九四", "text": "有命无咎，畴离祉。"},
            {"position": "九五", "text": "休否，大人吉。其亡其亡，系于苞桑。"},
            {"position": "上九", "text": "倾否，先否后喜。"}
        ]
    },
    "同人": {
        "guaText": "同人：同人于野，亨。利涉大川，利君子贞。",
        "explanation": "同人，柔得位得中而应乎乾，曰同人。同人曰，同人于野，亨，利涉大川，乾行也。文明以健，中正而应，君子正也，唯君子为能通天下之志。",
        "yaoTexts": [
            {"position": "初九", "text": "同人于门，无咎。"},
            {"position": "六二", "text": "同人于宗，吝。"},
            {"position": "九三", "text": "伏戎于莽，升其高陵，三岁不兴。"},
            {"position": "九四", "text": "乘其墉，弗克攻，吉。"},
            {"position": "九五", "text": "同人先号咷而后笑，大师克相遇。"},
            {"position": "上九", "text": "同人于郊，无悔。"}
        ]
    },
    "大有": {
        "guaText": "大有：元亨。",
        "explanation": "大有：柔得尊位，大中而上下应之，曰大有。其德刚健而文明，应乎天而时行，是以元亨。",
        "yaoTexts": [
            {"position": "初九", "text": "无交害，匪咎，艰则无咎。"},
            {"position": "九二", "text": "大车以载，有攸往，无咎。"},
            {"position": "九三", "text": "公用亨于天子，小人弗克。"},
            {"position": "九四", "text": "匪其彭，无咎。"},
            {"position": "六五", "text": "厥孚交如，威如，吉。"},
            {"position": "上九", "text": "自天祐之，吉无不利。"}
        ]
    },
    "谦": {
        "guaText": "谦：亨，君子有终。",
        "explanation": "谦，亨，天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也。",
        "yaoTexts": [
            {"position": "初六", "text": "谦谦君子，用涉大川，吉。"},
            {"position": "六二", "text": "鸣谦，贞吉。"},
            {"position": "九三", "text": "劳谦君子，有终吉。"},
            {"position": "六四", "text": "无不利，撝谦。"},
            {"position": "六五", "text": "不富以其邻，利用侵伐，无不利。"},
            {"position": "上六", "text": "鸣谦，利用行师，征邑国。"}
        ]
    },
    "豫": {
        "guaText": "豫：利建侯行师。",
        "explanation": "豫，刚应而志行，顺以动，豫。豫，顺以动，故天地如之，而况建侯行师乎？天地以顺动，故日月不过，而四时不忒；圣人以顺动，则刑罚清而民服。豫之时义大矣哉！",
        "yaoTexts": [
            {"position": "初六", "text": "鸣豫，凶。"},
            {"position": "六二", "text": "介于石，不终日，贞吉。"},
            {"position": "六三", "text": "盱豫，悔。迟有悔。"},
            {"position": "九四", "text": "由豫，大有得。勿疑，朋盍簪。"},
            {"position": "六五", "text": "贞疾，恒不死。"},
            {"position": "上六", "text": "冥豫，成有渝，无咎。"}
        ]
    },
    "随": {
        "guaText": "随：元亨，利贞，无咎。",
        "explanation": "随，刚来而下柔，动而说，随。大亨贞，无咎，而天下随时，随时之义大矣哉！",
        "yaoTexts": [
            {"position": "初九", "text": "官有渝，贞吉。出门交有功。"},
            {"position": "六二", "text": "系小子，失丈夫。"},
            {"position": "六三", "text": "系丈夫，失小子。随有求得，利居贞。"},
            {"position": "九四", "text": "随有获，贞凶。有孚在道，以明，何咎。"},
            {"position": "九五", "text": "孚于嘉，吉。"},
            {"position": "上六", "text": "拘系之，乃从维之。王用亨于西山。"}
        ]
    },
    "蛊": {
        "guaText": "蛊：元亨，利涉大川。先甲三日，后甲三日。",
        "explanation": "蛊，刚上而柔下，巽而止，蛊。蛊，元亨，而天下治也。利涉大川，往有事也。先甲三日，后甲三日，终则有始，天行也。",
        "yaoTexts": [
            {"position": "初六", "text": "干父之蛊，有子，考无咎，厉终吉。"},
            {"position": "九二", "text": "干母之蛊，不可贞。"},
            {"position": "九三", "text": "干父小有悔，无大咎。"},
            {"position": "六四", "text": "裕父之蛊，往见吝。"},
            {"position": "六五", "text": "干父之蛊，用誉。"},
            {"position": "上九", "text": "不事王侯，高尚其事。"}
        ]
    },
    "临": {
        "guaText": "临：元亨利贞。至于八月有凶。",
        "explanation": "临，刚浸而长。说而顺，刚中而应，大亨以正，天之道也。至于八月有凶，消不久也。",
        "yaoTexts": [
            {"position": "初九", "text": "咸临，贞吉。"},
            {"position": "九二", "text": "咸临，吉无不利。"},
            {"position": "六三", "text": "甘临，无攸利。既忧之，无咎。"},
            {"position": "六四", "text": "至临，无咎。"},
            {"position": "六五", "text": "知临，大君之宜，吉。"},
            {"position": "上六", "text": "敦临，吉无咎。"}
        ]
    },
    "观": {
        "guaText": "观：盥而不荐，有孚颙若。",
        "explanation": "大观在上，顺而巽，中正以观天下。观，盥而不荐，有孚颙若，下观而化也。观天之神道，而四时不忒，圣人以神道设教，而天下服矣。",
        "yaoTexts": [
            {"position": "初六", "text": "童观，小人无咎，君子吝。"},
            {"position": "六二", "text": "窥观，利女贞。"},
            {"position": "六三", "text": "观我生，进退。"},
            {"position": "六四", "text": "观国之光，利用宾于王。"},
            {"position": "九五", "text": "观我生，君子无咎。"},
            {"position": "上九", "text": "观其生，君子无咎。"}
        ]
    },
    "噬嗑": {
        "guaText": "噬嗑：亨。利用狱。",
        "explanation": "颐中有物，曰噬嗑。噬嗑而亨，刚柔分，动而明，雷电合而章。柔得中而上行，虽不当位，利用狱也。",
        "yaoTexts": [
            {"position": "初九", "text": "屦校灭趾，无咎。"},
            {"position": "六二", "text": "噬肤灭鼻，无咎。"},
            {"position": "六三", "text": "噬腊肉，遇毒。小吝，无咎。"},
            {"position": "九四", "text": "噬干胏，得金矢。利艰贞，吉。"},
            {"position": "六五", "text": "噬干肉，得黄金。贞厉，无咎。"},
            {"position": "上九", "text": "何校灭耳，凶。"}
        ]
    },
    "贲": {
        "guaText": "贲：亨。小利有攸往。",
        "explanation": "贲，亨。柔来而文刚，故亨。分刚上而文柔，故小利有攸往。天文也，文明以止，人文也。观乎天文，以察时变；观乎人文，以化成天下。",
        "yaoTexts": [
            {"position": "初九", "text": "贲其趾，舍车而徒。"},
            {"position": "六二", "text": "贲其须。"},
            {"position": "九三", "text": "贲如濡如，永贞吉。"},
            {"position": "六四", "text": "贲如皤如，白马翰如，匪寇婚媾。"},
            {"position": "六五", "text": "贲于丘园，束帛戋戋。吝，终吉。"},
            {"position": "上九", "text": "白贲，无咎。"}
        ]
    },
    "剥": {
        "guaText": "剥：不利有攸往。",
        "explanation": "剥，剥也，柔变刚也。不利有攸往，小人长也。顺而止之，观象也。君子尚消息盈虚，天行也。",
        "yaoTexts": [
            {"position": "初六", "text": "剥床以足，蔑贞凶。"},
            {"position": "六二", "text": "剥床以辨，蔑贞凶。"},
            {"position": "六三", "text": "剥之，无咎。"},
            {"position": "六四", "text": "剥床以肤，凶。"},
            {"position": "六五", "text": "贯鱼，以宫人宠，无不利。"},
            {"position": "上九", "text": "硕果不食，君子得舆，小人剥庐。"}
        ]
    },
    "复": {
        "guaText": "复：亨。出入无疾，朋来无咎。反复其道，七日来复，利有攸往。",
        "explanation": "复，亨。刚反，动而以顺行，是以出入无疾，朋来无咎。反复其道，七日来复，天行也。利有攸往，刚长也。复，其见天地之心乎？",
        "yaoTexts": [
            {"position": "初九", "text": "不复远，无只悔，元吉。"},
            {"position": "六二", "text": "休复，吉。"},
            {"position": "六三", "text": "频复，厉无咎。"},
            {"position": "六四", "text": "中行独复。"},
            {"position": "六五", "text": "敦复，无悔。"},
            {"position": "上六", "text": "迷复，凶，有灾眚。用行师，终有大败，以其国君凶，至于十年不克征。"}
        ]
    },
    "无妄": {
        "guaText": "无妄：元亨利贞，其匪正有眚，不利有攸往。",
        "explanation": "无妄卦象征无妄行事，表示事物的自然发展和遵循正道。卦辞强调了行事合乎天理、遵循正道的重要性。只有按照正确的道路前行，才能获得吉祥的结果。若不遵循正道而妄自行动，就会招致灾祸，不宜有所作为。",
        "yaoTexts": [
            {"position": "初九", "text": "无妄，往吉。"},
            {"position": "六二", "text": "不耕获，不菑畲，则利有攸往。"},
            {"position": "六三", "text": "无妄之灾，或系之牛，行人之得，邑人之灾。"},
            {"position": "九四", "text": "可贞，无咎。"},
            {"position": "九五", "text": "无妄之疾，勿药有喜。"},
            {"position": "上九", "text": "无妄，行有眚，无攸利。"}
        ]
    },
    "大畜": {
        "guaText": "大畜：利贞，不家食吉，利涉大川。",
        "explanation": "大畜，刚健笃实辉光，日新其德，刚上而尚贤。能止健，大正也。不家食吉，养贤也。利涉大川，应乎天也。",
        "yaoTexts": [
            {"position": "初九", "text": "有厉利已。"},
            {"position": "九二", "text": "舆说輹。"},
            {"position": "九三", "text": "良马逐，利艰贞。曰闲舆卫，利有攸往。"},
            {"position": "六四", "text": "童牛之牿，元吉。"},
            {"position": "六五", "text": "豮豕之牙，吉。"},
            {"position": "上九", "text": "何天之衢，亨。"}
        ]
    },
    "颐": {
        "guaText": "颐：贞吉。观颐，自求口实。",
        "explanation": "颐，贞吉，养正则吉也。观颐，观其所养也；自求口实，观其自养也。天地养万物，圣人养贤，以及万民，颐之时大矣哉！",
        "yaoTexts": [
            {"position": "初九", "text": "舍尔灵龟，观我朵颐，凶。"},
            {"position": "六二", "text": "颠颐，拂经，于丘颐，征凶。"},
            {"position": "六三", "text": "拂颐，贞凶，十年勿用，无攸利。"},
            {"position": "六四", "text": "颠颐吉，虎视眈眈，其欲逐逐，无咎。"},
            {"position": "六五", "text": "拂经，居贞吉，不可涉大川。"},
            {"position": "上九", "text": "由颐，厉吉，利涉大川。"}
        ]
    },
    "大过": {
        "guaText": "大过：栋桡，利有攸往，亨。",
        "explanation": "大过，大者过也。栋桡，本末弱也。刚过而中，巽而说行，利有攸往，乃亨。大过之时大矣哉！",
        "yaoTexts": [
            {"position": "初六", "text": "藉用白茅，无咎。"},
            {"position": "九二", "text": "枯杨生稊，老夫得其女妻，无不利。"},
            {"position": "九三", "text": "栋桡，凶。"},
            {"position": "九四", "text": "栋隆，吉；有它，吝。"},
            {"position": "九五", "text": "枯杨生华，老妇得士夫，无咎无誉。"},
            {"position": "上六", "text": "过涉灭顶，凶，无咎。"}
        ]
    },
    "坎": {
        "guaText": "坎：习坎，有孚，维心亨，行有尚。",
        "explanation": "坎，习也，重阴也。习坎，袭险也。水流而不盈，行险而不失其信。维心亨，乃以刚中也。行有尚，往有功也。天险不可升也，地险山川丘陵也，王公设险以守其国，坎之时用大矣哉！",
        "yaoTexts": [
            {"position": "初六", "text": "习坎，入于坎窞，凶。"},
            {"position": "九二", "text": "坎有险，求小得。"},
            {"position": "六三", "text": "来之坎坎，险且枕，入于坎窞，勿用。"},
            {"position": "六四", "text": "樽酒簋贰，用缶，纳约自牖，终无咎。"},
            {"position": "九五", "text": "坎不盈，只既平，无咎。"},
            {"position": "上六", "text": "系用徽纆，寘于丛棘，三岁不得，凶。"}
        ]
    },
    "离": {
        "guaText": "离：利贞，亨。畜牝牛，吉。",
        "explanation": "离，丽也；日月丽乎天，百谷草木丽乎土，重明以丽乎正，乃化成天下。柔丽乎中正，故亨；是以畜牝牛吉也。",
        "yaoTexts": [
            {"position": "初九", "text": "履错然，敬之无咎。"},
            {"position": "六二", "text": "黄离，元吉。"},
            {"position": "九三", "text": "日昃之离，不鼓缶而歌，则大耋之嗟，凶。"},
            {"position": "九四", "text": "突如其来如，焚如，死如，弃如。"},
            {"position": "六五", "text": "出涕沱若，戚嗟若，吉。"},
            {"position": "上九", "text": "王用出征，有嘉折首，获匪其丑，无咎。"}
        ]
    },
    "咸": {
        "guaText": "咸：亨，利贞，取女吉。",
        "explanation": "咸，感也。柔上而刚下，二气感应以相与，止而说，男下女，是以亨利贞，取女吉也。天地感而万物化生，圣人感人心而天下和平，观其所感，而天地万物之情可见矣！",
        "yaoTexts": [
            {"position": "初六", "text": "咸其拇。"},
            {"position": "六二", "text": "咸其腓，凶，居吉。"},
            {"position": "九三", "text": "咸其股，执其随，往吝。"},
            {"position": "九四", "text": "贞吉悔亡，憧憧往来，朋从尔思。"},
            {"position": "九五", "text": "咸其脢，无悔。"},
            {"position": "上六", "text": "咸其辅颊舌。"}
        ]
    },
    "恒": {
        "guaText": "恒：亨，无咎，利贞，利有攸往。",
        "explanation": "恒，久也。刚上而柔下，雷风相与，巽而动，刚柔皆应，恒。恒亨无咎，利贞；久于其道也，天地之道，恒久而不已也。利有攸往，终则有始也。日月得天，而能久照，四时变化，而能久成，圣人久于其道，而天下化成；观其所恒，而天地万物之情可见矣！",
        "yaoTexts": [
            {"position": "初六", "text": "浚恒，贞凶，无攸利。"},
            {"position": "九二", "text": "悔亡。"},
            {"position": "九三", "text": "不恒其德，或承之羞，贞吝。"},
            {"position": "九四", "text": "田无禽。"},
            {"position": "六五", "text": "恒其德，贞，妇人吉，夫子凶。"},
            {"position": "上六", "text": "振恒，凶。"}
        ]
    },
    "遁": {
        "guaText": "遁：亨，小利贞。",
        "explanation": "遁亨，遁而亨也。刚当位而应，与时行也。小利贞，浸而长也。遁之时义大矣哉！",
        "yaoTexts": [
            {"position": "初六", "text": "遁尾，厉，勿用有攸往。"},
            {"position": "六二", "text": "执之用黄牛之革，莫之胜说。"},
            {"position": "九三", "text": "系遁，有疾厉，畜臣妾吉。"},
            {"position": "九四", "text": "好遁，君子吉，小人否。"},
            {"position": "九五", "text": "嘉遁，贞吉。"},
            {"position": "上九", "text": "肥遁，无不利。"}
        ]
    },
    "大壮": {
        "guaText": "大壮：利贞。",
        "explanation": "大壮，大者壮也。刚以动，故壮。大壮利贞；大者正也。正大而天地之情可见矣！",
        "yaoTexts": [
            {"position": "初九", "text": "壮于趾，征凶，有孚。"},
            {"position": "九二", "text": "贞吉。"},
            {"position": "九三", "text": "小人用壮，君子用罔，贞厉。羝羊触藩，羸其角。"},
            {"position": "九四", "text": "贞吉悔亡，藩决不羸，壮于大舆之輹。"},
            {"position": "六五", "text": "丧羊于易，无悔。"},
            {"position": "上六", "text": "羝羊触藩，不能退，不能遂，无攸利，艰则吉。"}
        ]
    },
    "晋": {
        "guaText": "晋：康侯用锡马蕃庶，昼日三接。",
        "explanation": "晋，进也。明出地上，顺而丽乎大明，柔进而上行。是以康侯用锡马蕃庶，昼日三接也。",
        "yaoTexts": [
            {"position": "初六", "text": "晋如，摧如，贞吉。罔孚，裕无咎。"},
            {"position": "六二", "text": "晋如，愁如，贞吉。受兹介福，于其王母。"},
            {"position": "六三", "text": "众允，悔亡。"},
            {"position": "九四", "text": "晋如硕鼠，贞厉。"},
            {"position": "六五", "text": "悔亡，失得勿恤，往吉无不利。"},
            {"position": "上九", "text": "晋其角，维用伐邑，厉吉无咎，贞吝。"}
        ]
    },
    "明夷": {
        "guaText": "明夷：利艰贞。",
        "explanation": "明夷，明入地中，内文明而外柔顺，以蒙大难，文王以之。利艰贞，晦其明也，内难而能正其志，箕子以之。",
        "yaoTexts": [
            {"position": "初九", "text": "明夷于飞，垂其翼。君子于行，三日不食。有攸往，主人有言。"},
            {"position": "六二", "text": "明夷，夷于左股，用拯马壮，吉。"},
            {"position": "九三", "text": "明夷于南狩，得其大首，不可疾贞。"},
            {"position": "六四", "text": "入于左腹，获明夷之心，出于门庭。"},
            {"position": "六五", "text": "箕子之明夷，利贞。"},
            {"position": "上六", "text": "不明晦，初登于天，后入于地。"}
        ]
    },
    "家人": {
        "guaText": "家人：利女贞。",
        "explanation": "家人，女正位乎内，男正位乎外，男女正，天地之大义也。家人有严君焉，父母之谓也。父父，子子，兄兄，弟弟，夫夫，妇妇，而家道正；正家而天下定矣。",
        "yaoTexts": [
            {"position": "初九", "text": "闲有家，悔亡。"},
            {"position": "六二", "text": "无攸遂，在中馈，贞吉。"},
            {"position": "九三", "text": "家人嗃嗃，悔厉吉；妇子嘻嘻，终吝。"},
            {"position": "六四", "text": "富家，大吉。"},
            {"position": "九五", "text": "王假有家，勿恤，吉。"},
            {"position": "上九", "text": "有孚威如，终吉。"}
        ]
    },
    "睽": {
        "guaText": "睽：小事吉。",
        "explanation": "睽，火动而上，泽动而下；二女同居，其志不同行；说而丽乎明，柔进而上行，得中而应乎刚；是以小事吉。天地睽，而其事同也；男女睽，而其志通也；万物睽，而其事类也；睽之时用大矣哉！",
        "yaoTexts": [
            {"position": "初九", "text": "悔亡，丧马勿逐，自复；见恶人，无咎。"},
            {"position": "九二", "text": "遇主于巷，无咎。"},
            {"position": "六三", "text": "见舆曳，其牛掣，其人天且劓，无初有终。"},
            {"position": "九四", "text": "睽孤，遇元夫，交孚，厉无咎。"},
            {"position": "六五", "text": "悔亡，厥宗噬肤，往何咎？"},
            {"position": "上九", "text": "睽孤，见豕负涂，载鬼一车，先张之弧，后说之弧，匪寇婚媾，往遇雨则吉。"}
        ]
    },
    "蹇": {
        "guaText": "蹇：利西南，不利东北；利见大人，贞吉。",
        "explanation": "蹇，难也，险在前也。见险而能止，知矣哉！蹇利西南，往得中也；不利东北，其道穷也。利见大人，往有功也。当位贞吉，以正邦也。蹇之时用大矣哉！",
        "yaoTexts": [
            {"position": "初六", "text": "往蹇，来誉。"},
            {"position": "六二", "text": "王臣蹇蹇，匪躬之故。"},
            {"position": "九三", "text": "往蹇来反。"},
            {"position": "六四", "text": "往蹇来连。"},
            {"position": "九五", "text": "大蹇，朋来。"},
            {"position": "上六", "text": "往蹇来硕，吉；利见大人。"}
        ]
    },
    "解": {
        "guaText": "解：利西南，无所往，其来复吉。有攸往，夙吉。",
        "explanation": "解，险以下，动而免乎险，解。解利西南，往得众也。其来复吉，乃得中也。有攸往夙吉，往有功也。天地解，而雷雨作，雷雨作，而百果草木皆甲坼，解之时义大矣哉！",
        "yaoTexts": [
            {"position": "初六", "text": "无咎。"},
            {"position": "九二", "text": "田获三狐，得黄矢，贞吉。"},
            {"position": "六三", "text": "负且乘，致寇至，贞吝。"},
            {"position": "九四", "text": "解而拇，朋至斯孚。"},
            {"position": "六五", "text": "君子维有解，吉；有孚于小人。"},
            {"position": "上六", "text": "公用射隼，于高墉之上，获之，无不利。"}
        ]
    },
    "损": {
        "guaText": "损：有孚，元吉，无咎，可贞，利有攸往。曷之用，二簋可用享。",
        "explanation": "损，损下益上，其道上行。损而有孚，元吉，无咎，可贞，利有攸往。曷之用？二簋可用享。二簋应有时。损刚益柔有时，损益盈虚，与时偕行。",
        "yaoTexts": [
            {"position": "初九", "text": "已事遄往，无咎，酌损之。"},
            {"position": "九二", "text": "利贞，征凶，弗损益之。"},
            {"position": "六三", "text": "三人行，则损一人；一人行，则得其友。"},
            {"position": "六四", "text": "损其疾，使遄有喜，无咎。"},
            {"position": "六五", "text": "或益之，十朋之龟弗克违，元吉。"},
            {"position": "上九", "text": "弗损益之，无咎，贞吉，利有攸往，得臣无家。"}
        ]
    },
    "益": {
        "guaText": "益：利有攸往，利涉大川。",
        "explanation": "益，损上益下，民说无疆。自上下下，其道大光。利有攸往，中正有庆。利涉大川，木道乃行。益动而巽，日进无疆。天施地生，其益无方。凡益之道，与时偕行。",
        "yaoTexts": [
            {"position": "初九", "text": "利用为大作，元吉，无咎。"},
            {"position": "六二", "text": "或益之，十朋之龟弗克违，永贞吉。王用享于帝，吉。"},
            {"position": "六三", "text": "益之用凶事，无咎。有孚中行，告公用圭。"},
            {"position": "六四", "text": "中行，告公从。利用为依迁国。"},
            {"position": "九五", "text": "有孚惠心，勿问元吉。有孚惠我德。"},
            {"position": "上九", "text": "莫益之，或击之，立心勿恒，凶。"}
        ]
    },
    "夬": {
        "guaText": "夬：扬于王庭，孚号，有厉，告自邑，不利即戎，利有攸往。",
        "explanation": "夬，决也，刚决柔也。健而说，决而和，扬于王庭，柔在内也。孚号有厉，其危乃光也。告自邑，不利即戎，所尚乃穷也。利有攸往，刚长乃终也。",
        "yaoTexts": [
            {"position": "初九", "text": "壮于前趾，往不胜为咎。"},
            {"position": "九二", "text": "惕号，莫夜有戎，勿恤。"},
            {"position": "九三", "text": "壮于頄，有凶。君子夬夬，独行遇雨，若濡有愠，无咎。"},
            {"position": "九四", "text": "臀无肤，其行次且。牵羊悔亡，闻言不信。"},
            {"position": "九五", "text": "苋陆夬夬，中行无咎。"},
            {"position": "上六", "text": "无号，终有凶。"}
        ]
    },
    "姤": {
        "guaText": "姤：女壮，勿用取女。",
        "explanation": "姤，遇也，柔遇刚也。勿用取女，不可与长也。天地相遇，品物咸章也。刚遇中正，天下大行也。姤之时义大矣哉！",
        "yaoTexts": [
            {"position": "初六", "text": "系于金柅，贞吉，有攸往，见凶，羸豕踟躅。"},
            {"position": "九二", "text": "包有鱼，无咎，不利宾。"},
            {"position": "九三", "text": "臀无肤，其行次且，厉，无大咎。"},
            {"position": "九四", "text": "包无鱼，起凶。"},
            {"position": "九五", "text": "以杞包瓜，含章，有陨自天。"},
            {"position": "上九", "text": "姤其角，吝，无咎。"}
        ]
    },
    "萃": {
        "guaText": "萃：亨。王假有庙，利见大人，亨，利贞。用大牲吉，利有攸往。",
        "explanation": "萃，聚也。顺以说，刚中而应，故聚也。王假有庙，致孝享也。利见大人亨，聚以正也。用大牲吉，利有攸往，顺天命也。观其所聚，而天地万物之情可见矣。",
        "yaoTexts": [
            {"position": "初六", "text": "有孚不终，乃乱乃萃，若号一握为笑，勿恤，往无咎。"},
            {"position": "六二", "text": "引吉，无咎，孚乃利用禴。"},
            {"position": "六三", "text": "萃如，嗟如，无攸利，往无咎，小吝。"},
            {"position": "九四", "text": "大吉，无咎。"},
            {"position": "九五", "text": "萃有位，无咎。匪孚，元永贞，悔亡。"},
            {"position": "上六", "text": "赍咨涕洟，无咎。"}
        ]
    },
    "升": {
        "guaText": "升：元亨，用见大人，勿恤，南征吉。",
        "explanation": "升，柔以顺，刚以动，巽而天行，刚中而应，是以大亨。用见大人，勿恤；有庆也。南征吉，志行也。",
        "yaoTexts": [
            {"position": "初六", "text": "允升，大吉。"},
            {"position": "九二", "text": "孚乃利用禴，无咎。"},
            {"position": "九三", "text": "升虚邑。"},
            {"position": "六四", "text": "王用亨于岐山，吉无咎。"},
            {"position": "六五", "text": "贞吉，升阶。"},
            {"position": "上六", "text": "冥升，利于不息之贞。"}
        ]
    },
    "困": {
        "guaText": "困：亨，贞，大人吉，无咎，有言不信。",
        "explanation": "困，刚掩也。险以说，困而不失其所亨，其唯君子乎？贞大人吉，以刚中也。有言不信，尚口乃穷也。",
        "yaoTexts": [
            {"position": "初六", "text": "臀困于株木，入于幽谷，三岁不见。"},
            {"position": "九二", "text": "困于酒食，朱绂方来，利用亨祀，征凶，无咎。"},
            {"position": "六三", "text": "困于石，据于蒺藜，入于其宫，不见其妻，凶。"},
            {"position": "九四", "text": "来徐徐，困于金车，吝，有终。"},
            {"position": "九五", "text": "劓刖，困于赤绂，乃徐有说，利用祭祀。"},
            {"position": "上六", "text": "困于葛藟，于臲卼，曰动悔。有悔，征吉。"}
        ]
    },
    "井": {
        "guaText": "井：改邑不改井，无丧无得，往来井井。汔至，亦未繘井，羸其瓶，凶。",
        "explanation": "井，巽乎水而上水，井。井养而不穷也。改邑不改井，乃以刚中也。汔至，亦未繘井，未有功也。羸其瓶，是以凶也。",
        "yaoTexts": [
            {"position": "初六", "text": "井泥不食，旧井无禽。"},
            {"position": "九二", "text": "井谷射鲋，瓮敝漏。"},
            {"position": "九三", "text": "井渫不食，为我心恻，可用汲，王明，并受其福。"},
            {"position": "六四", "text": "井甃，无咎。"},
            {"position": "九五", "text": "井冽，寒泉食。"},
            {"position": "上六", "text": "井收勿幕，有孚元吉。"}
        ]
    },
    "革": {
        "guaText": "革：己日乃孚。元亨利贞，悔亡。",
        "explanation": "革，水火相息，二女同居，其志不相得，曰革。己日乃孚；革而信也。文明以说，大亨以正，革而当，其悔乃亡。天地革而四时成，汤武革命，顺乎天而应乎人，革之时大矣哉！",
        "yaoTexts": [
            {"position": "初九", "text": "巩用黄牛之革。"},
            {"position": "六二", "text": "己日乃革之，征吉，无咎。"},
            {"position": "九三", "text": "征凶，贞厉，革言三就，有孚。"},
            {"position": "九四", "text": "悔亡，有孚改命，吉。"},
            {"position": "九五", "text": "大人虎变，未占有孚。"},
            {"position": "上六", "text": "君子豹变，小人革面，征凶，居贞吉。"}
        ]
    },
    "鼎": {
        "guaText": "鼎：元吉，亨。",
        "explanation": "鼎，象也。以木巽火，亨饪也。圣人亨以享上帝，而大亨以养圣贤。巽而耳目聪明，柔进而上行，得中而应乎刚，是以元亨。",
        "yaoTexts": [
            {"position": "初六", "text": "鼎颠趾，利出否，得妾以其子，无咎。"},
            {"position": "九二", "text": "鼎有实，我仇有疾，不我能即，吉。"},
            {"position": "九三", "text": "鼎耳革，其行塞，雉膏不食，方雨亏悔，终吉。"},
            {"position": "九四", "text": "鼎折足，覆公餗，其形渥，凶。"},
            {"position": "六五", "text": "鼎黄耳金铉，利贞。"},
            {"position": "上九", "text": "鼎玉铉，大吉，无不利。"}
        ]
    },
    "震": {
        "guaText": "震：亨。震来虩虩，笑言哑哑。震惊百里，不丧匕鬯。",
        "explanation": "震，亨。震来虩虩，恐致福也。笑言哑哑，后有则也。震惊百里，惊远而惧迩也。不丧匕鬯，出可以存身，入可以守宗，君子安身全家，大亨贞。",
        "yaoTexts": [
            {"position": "初九", "text": "震来虩虩，后笑言哑哑，吉。"},
            {"position": "六二", "text": "震来厉，亿丧贝，跻于九陵，勿逐，七日得。"},
            {"position": "六三", "text": "震苏苏，震行无眚。"},
            {"position": "九四", "text": "震遂泥。"},
            {"position": "六五", "text": "震往来厉，亿无丧，有事。"},
            {"position": "上六", "text": "震索索，视矍矍，征凶。震不于其躬，于其邻，无咎。婚媾有言。"}
        ]
    },
    "艮": {
        "guaText": "艮：艮其背，不获其身，行其庭，不见其人，无咎。",
        "explanation": "艮，止也。时止则止，时行则行，动静不失其时，其道光明。艮其止，止其所也。上下敌应，不相与也。是以不获其身，行其庭不见其人，无咎也。",
        "yaoTexts": [
            {"position": "初六", "text": "艮其趾，无咎，利永贞。"},
            {"position": "六二", "text": "艮其腓，不拯其随，其心不快。"},
            {"position": "九三", "text": "艮其限，列其夤，厉薰心。"},
            {"position": "六四", "text": "艮其身，无咎。"},
            {"position": "六五", "text": "艮其辅，言有序，悔亡。"},
            {"position": "上九", "text": "敦艮，吉。"}
        ]
    },
    "渐": {
        "guaText": "渐：女归吉，利贞。",
        "explanation": "渐，之也。女归吉，得所归也。进得位，往有功也。进以正，可以正邦也。其位刚，得中也。止而巽，动不穷也。",
        "yaoTexts": [
            {"position": "初六", "text": "鸿渐于干，小子厉，有言，无咎。"},
            {"position": "六二", "text": "鸿渐于磐，饮食衎衎，吉。"},
            {"position": "九三", "text": "鸿渐于陆，夫征不复，妇孕不育，凶；利御寇。"},
            {"position": "六四", "text": "鸿渐于木，或得其桷，无咎。"},
            {"position": "九五", "text": "鸿渐于陵，妇三岁不孕，终莫之胜，吉。"},
            {"position": "上九", "text": "鸿渐于陆，其羽可用为仪，吉。"}
        ]
    },
    "归妹": {
        "guaText": "归妹：征凶，无攸利。",
        "explanation": "归妹，天地之大义也。天地不交，而万物不兴；归妹，人之终始也。说以动，所归妹也。征凶，位不当也。无攸利，柔乘刚也。",
        "yaoTexts": [
            {"position": "初九", "text": "归妹以娣，跛能履，征吉。"},
            {"position": "九二", "text": "眇能视，利幽人之贞。"},
            {"position": "六三", "text": "归妹以须，反归以娣。"},
            {"position": "九四", "text": "归妹愆期，迟归有时。"},
            {"position": "六五", "text": "帝乙归妹，其君之袂，不如其娣之袂良，月几望，吉。"},
            {"position": "上六", "text": "女承筐无实，士刲羊无血，无攸利。"}
        ]
    },
    "丰": {
        "guaText": "丰：亨，王假之，勿忧，宜日中。",
        "explanation": "丰，大也。明以动，故丰。王假之，尚大也。勿忧宜日中，宜照天下也。日中则昃，月盈则食，天地盈虚，与时消息，而况人乎？况于鬼神乎？",
        "yaoTexts": [
            {"position": "初九", "text": "遇其配主，虽旬无咎，往有尚。"},
            {"position": "六二", "text": "丰其蔀，日中见斗，往得疑疾，有孚发若，吉。"},
            {"position": "九三", "text": "丰其沛，日中见沫，折其右肱，无咎。"},
            {"position": "九四", "text": "丰其蔀，日中见斗，遇其夷主，吉。"},
            {"position": "六五", "text": "来章，有庆誉，吉。"},
            {"position": "上六", "text": "丰其屋，蔀其家，窥其户，阒其无人，三岁不见，凶。"}
        ]
    },
    "旅": {
        "guaText": "旅：小亨，旅贞吉。",
        "explanation": "旅，小亨，柔得中乎外，而顺乎刚，止而丽乎明，是以小亨，旅贞吉也。旅之时义大矣哉！",
        "yaoTexts": [
            {"position": "初六", "text": "旅琐琐，斯其所取灾。"},
            {"position": "六二", "text": "旅即次，怀其资，得童仆贞。"},
            {"position": "九三", "text": "旅焚其次，丧其童仆，贞厉。"},
            {"position": "九四", "text": "旅于处，得其资斧，我心不快。"},
            {"position": "六五", "text": "射雉一矢亡，终以誉命。"},
            {"position": "上九", "text": "鸟焚其巢，旅人先笑后号啕。丧牛于易，凶。"}
        ]
    },
    "巽": {
        "guaText": "巽：小亨，利有攸往，利见大人。",
        "explanation": "重巽以申命。刚巽乎中正而志行。柔皆顺乎刚，是以小亨，利有攸往，利见大人。",
        "yaoTexts": [
            {"position": "初六", "text": "进退，利武人之贞。"},
            {"position": "九二", "text": "巽在床下，用史巫纷若，吉，无咎。"},
            {"position": "九三", "text": "频巽，吝。"},
            {"position": "六四", "text": "悔亡，田获三品。"},
            {"position": "九五", "text": "贞吉悔亡，无不利。无初有终，先庚三日，后庚三日，吉。"},
            {"position": "上九", "text": "巽在床下，丧其资斧，贞凶。"}
        ]
    },
    "兑": {
        "guaText": "兑：亨，利贞。",
        "explanation": "兑，说也。刚中而柔外，说以利贞，是以顺乎天，而应乎人。说以先民，民忘其劳；说以犯难，民忘其死；说之大，民劝矣哉！",
        "yaoTexts": [
            {"position": "初九", "text": "和兑，吉。"},
            {"position": "九二", "text": "孚兑，吉，悔亡。"},
            {"position": "六三", "text": "来兑，凶。"},
            {"position": "九四", "text": "商兑未宁，介疾有喜。"},
            {"position": "九五", "text": "孚于剥，有厉。"},
            {"position": "上六", "text": "引兑。"}
        ]
    },
    "涣": {
        "guaText": "涣：亨。王假有庙，利涉大川，利贞。",
        "explanation": "涣，亨。刚来而不穷，柔得位乎外而上同。王假有庙，王乃在中也。利涉大川，乘木有功也。",
        "yaoTexts": [
            {"position": "初六", "text": "用拯马壮，吉。"},
            {"position": "九二", "text": "涣奔其机，悔亡。"},
            {"position": "六三", "text": "涣其躬，无悔。"},
            {"position": "六四", "text": "涣其群，元吉。涣有丘，匪夷所思。"},
            {"position": "九五", "text": "涣汗其大号，涣王居，无咎。"},
            {"position": "上九", "text": "涣其血，去逖出，无咎。"}
        ]
    },
    "节": {
        "guaText": "节：亨。苦节不可贞。",
        "explanation": "节，亨，刚柔分而刚得中。苦节不可贞，其道穷也。说以行险，当位以节，中正以通。天地节而四时成，节以制度，不伤财，不害民。",
        "yaoTexts": [
            {"position": "初九", "text": "不出户庭，无咎。"},
            {"position": "九二", "text": "不出门庭，凶。"},
            {"position": "六三", "text": "不节若，则嗟若，无咎。"},
            {"position": "六四", "text": "安节，亨。"},
            {"position": "九五", "text": "甘节，吉，往有尚。"},
            {"position": "上六", "text": "苦节，贞凶，悔亡。"}
        ]
    },
    "中孚": {
        "guaText": "中孚：豚鱼吉，利涉大川，利贞。",
        "explanation": "中孚，柔在内而刚得中。说而巽，孚，乃化邦也。豚鱼吉，信及豚鱼也。利涉大川，乘木舟虚也。中孚以利贞，乃应乎天也。",
        "yaoTexts": [
            {"position": "初九", "text": "虞吉，有它不燕。"},
            {"position": "九二", "text": "鸣鹤在阴，其子和之。我有好爵，吾与尔靡之。"},
            {"position": "六三", "text": "得敌，或鼓或罢，或泣或歌。"},
            {"position": "六四", "text": "月几望，马匹亡，无咎。"},
            {"position": "九五", "text": "有孚挛如，无咎。"},
            {"position": "上九", "text": "翰音登于天，贞凶。"}
        ]
    },
    "小过": {
        "guaText": "小过：亨，利贞，可小事，不可大事。飞鸟遗之音，不宜上宜下，大吉。",
        "explanation": "小过，小者过而亨也。过以利贞，与时行也。柔得中，是以小事吉也。刚失位而不中，是以不可大事也。有飞鸟之象焉，有飞鸟遗之音，不宜上宜下，大吉；上逆而下顺也。",
        "yaoTexts": [
            {"position": "初六", "text": "飞鸟以凶。"},
            {"position": "六二", "text": "过其祖，遇其妣；不及其君，遇其臣；无咎。"},
            {"position": "九三", "text": "弗过防之，从或戕之，凶。"},
            {"position": "九四", "text": "无咎，弗过遇之。往厉必戒，勿用永贞。"},
            {"position": "六五", "text": "密云不雨，自我西郊，公弋取彼在穴。"},
            {"position": "上六", "text": "弗遇过之，飞鸟离之，凶，是谓灾眚。"}
        ]
    },
    "既济": {
        "guaText": "既济：亨，小利贞，初吉终乱。",
        "explanation": "既济，亨，小者亨也。利贞，刚柔正而位当也。初吉，柔得中也。终止则乱，其道穷也。",
        "yaoTexts": [
            {"position": "初九", "text": "曳其轮，濡其尾，无咎。"},
            {"position": "六二", "text": "妇丧其髴，勿逐，七日得。"},
            {"position": "九三", "text": "高宗伐鬼方，三年克之，小人勿用。"},
            {"position": "六四", "text": "繻有衣袽，终日戒。"},
            {"position": "九五", "text": "东邻杀牛，不如西邻之禴祭，实受其福。"},
            {"position": "上六", "text": "濡其首，厉。"}
        ]
    },
    "未济": {
        "guaText": "未济：亨，小狐汔济，濡其尾，无攸利。",
        "explanation": "未济，亨，柔得中也。小狐汔济，未出中也。濡其尾，无攸利，不续终也。虽不当位，刚柔应也。",
        "yaoTexts": [
            {"position": "初六", "text": "濡其尾，吝。"},
            {"position": "九二", "text": "曳其轮，贞吉。"},
            {"position": "六三", "text": "未济，征凶，利涉大川。"},
            {"position": "九四", "text": "贞吉，悔亡，震用伐鬼方，三年有赏于大国。"},
            {"position": "六五", "text": "贞吉，无悔，君子之光，有孚，吉。"},
            {"position": "上九", "text": "有孚于饮酒，无咎，濡其首，有孚失是。"}
        ]
    }
} 